(32 TERTVLLIANI

necesse est. Inde quaedam nobiscum uel prope nos habetis.
De sophia amor eius philosophia uocitatus est, de prophetia
affectatio eius poeticam uaticinationem deputauit. Gloriae
homines si quid inuenerant, ut proprium facerent, adultera-
uerunt. Etiam fructibus a semine degenerare contigit. Multis 5
adhuc de uetustate modis consisterem diuinarum litterarum, si
non maior auctoritas illis ad fidem de ueritatis suae uiribus ν
quam de aetatis annalibus suppetisset. Quid enim potentius
patrocinabitur testimonio earum, nisi dispunctio cotidiana
saeculi totius, cum dispositiones regnorum, cum casus urbium, 10
cum exitus gentium, cum status temporum ita omnibus re-
spondent, quemadmodum ante milia annorum praenuntiaban-
tur? Unde et spes nostra, quam ridetis, animatur, et' fiducia,
quam praesumptionem uocatiS, corroboratur. Idonea est enim
recognitio praeteritorum ad disponendam fiduciam futurorum. 15
Eadem uoces praedieauerunt utramque partem, eadem litterae
notauerunt. Unum est tempus apud illas quod apud nos
separari uidetur. Ita omnia quae supersunt improbata, pro- ‚
bata sunt nobis, quia cum illis quae probata sunt tunc futuris
praedicabantur. Habetis, quod sciam, et uos Sibyllam, 20
quatinus appellatio ista uerae uatis dei ueri passim super
ceteros qui uaticinari uidebantur usurpata est. Sunt uestrae
Sibyllae nomen de ueritate mentitae, quemadmodum et dei
uestri] Omnes itaque substantias omnesque materias, origines,
ordines, uenas ueterani cuiusque stili uestri, gentes etiam 25
plerasque et urbes insignes historiarum et canas memoriarum,
ipsas denique effigies litterarum, indices custodesque rerum et
(puto adhuc minus dicimus) ipsos inquam deos uestros, ipsa
templa et oracula et sacra unius interim prophetae scrinium
saeculis uincit, in quo uidetur thesaurus collocatus totius Iudaici 30
sacramenti et inde iam nostri. Si quem audistis interim
Moysen, Argiuo Inacho pariter aetate est. Quadringentis
paene annis (nam et septem minus) Danaum, et ipsum apud
uos uetustissimum, praeuenit, mille circiter cladem Priami

